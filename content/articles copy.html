

  <div id="article-1" class="content-modal draggable resizable">
  <div class="content-modal-header">
    <div class="content-modal-close">◻</div>
    <div class="content-modal-heading">Humanististen tieteiden digiloikka</div>
  </div>
  <div class="content-modal-content jsscroll">
    <div class="content-wrap">
    <div class="article-heading">Humanististen tieteiden digiloikka</div>
    <div class="author"><i>Reeta Holopainen</i></div>
    <p><b>Paljon puhuttu digitalisaatio on 2000-luvun edetessä uiskennellut myös humanistisiin tieteisiin. Digitaalinen teknologia avaa uusia mahdollisuuksia tutkimusaineistojen käsittelyyn ja säilyttämiseen sekä ravistelee juurtuneita käsityksiä humanistisen tutkimuksen luonteesta.</b></p><p>Stereotyyppinen mielikuva humanistitutkijasta sisältää historian havinassa tai fiktiivisten maailmojen parissa viihtyvän lukutoukan, joka osaa hädin tuskin asettaa Word-tiedoston sivunumerot oikeille paikoilleen. Viime vuosina tätä mielikuvaa on noussut hämmentämään digitaalisten ihmistieteiden käsite, jossa uuden informaatioteknologian ja humanistisen tutkimuksen välille solmitaan toimiva liitto. Digitaalisten ihmistieteiden parissa toimiva humanisti ei räpellä tietotekniikan kanssa peukalo keskellä kämmentä vaan on parhaimmillaan monitaitaja, jonka sormet tanssittavat tietokoneen ruudulle ohjelmointikieltä siinä missä laajalle kaartuvia hermeneuttisia kehiäkin.</p><p>Digitaalisia ihmistieteitä edustavassa tutkimuksessa tutkimusaineistoja käytetään ja säilytetään tyypillisesti digitalisoidussa muodossa ja tutkimuksentekoa edistetään erilaisilla digitaalisilla sovelluksilla. Digitaaliset ihmistieteet eivät kaikissa määritelmissä rajoitu vain tietojenkäsittelytiedettä ja tietotekniikkaa hyödyntävään humanistiseen tutkimukseen, vaan esimerkiksi Suomen Akatemian verkkosivuilla digitaalisten ihmistieteiden piiriin lasketaan myös uutta teknologiaa hyödyntävä yhteiskuntatieteellinen tutkimus.&nbsp;</p><p>Digitaalisten ihmistieteiden, arkikielisemmin digihumanismin, nousun voi nähdä humanistisen tutkimuksen vastauksena digitalisoitumisen paineeseen, joka 2010-luvun Suomessa vaikuttaa lähes kaikilla yhteiskunnan osa-alueille perusopetuksesta sosiaalihuoltoon. Tuomalla koodit ja XML-editorit osaksi vaikkapa historian analyysia tai klassikkokirjailijoiden tradition säilyttämistä digihumanismi paitsi avaa uusia ovia aineiston tarkasteluun myös tuulettaa tieteenalan metodisia konventioita.&nbsp;</p><p>Vanhoista perustuksista poikkitieteellisiä versoja</p><p>Digihumanismi on kiinteässä yhteydessä muistiorganisaatioihin, jotka säilyttävät ja digitoivat tutkimusaineistoja ja mahdollistavat niiden käyttämisen digitaalisissa sovelluksissa. Suomessa digitaalisen humanistisen tutkimuksen keskeisiä mahdollistajia ovat Kansalliskirjasto ja&nbsp;</p><p>Kansallisarkisto, joissa sanomalehtiä ja käsikirjoituksia saatetaan koneluettavaan muotoon. Vaikka tutkimuksen digipuoli kumpuaa teknologisista innovaatioista ja tietojenkäsittelytieteestä, versoo osa digihumanismin juurista siis perustoista, jotka ovat tukeneet tiedettä ja kulttuuria jo sulkakynien aikaan. Kansalliskirjaston ja -arkiston lisäksi tieteelliset seurat Svenska litteratursällskapet i Finland (SLS) ja Suomalaisen Kirjallisuuden Seura (SKS) ovat suomalaisen digihumanismin kannalta merkittäviä organisaatioita, joissa aineistoja säilyttävän arkistotoiminnan ohella tehdään aktiivista digihumanistista tutkimusta esimerkiksi tekstikriittisen tutkimuksen menetelmin. Myös suomalaisissa yliopistoissa digihumanismi on pinnalla. Helsingin yliopistossa on mahdollista suorittaa digihumanismista englanninkielinen sivuainekokonaisuus, ja yliopiston piirissä toimii Helsinki Digital Humanities -tutkimusverkosto, jossa digitaalisia menetelmiä sovelletaan humanististen tieteiden ja sosiaalitieteiden kysymyksenasetteluihin.&nbsp;</p><p>Digihumanismi on kiinnostava ilmiö erityisesti siksi, että sen olemukseen kuuluu erottamattomasti poikkitieteellisyys. Luonnontieteilijät ja humanistit on helppo mieltää omissa kammioissaan viihtyviksi leireilijöiksi, joiden katseiden kohdatessa tuloksena on korkeintaan kipeää karsastusta. Digihumanistisessa tutkimuksessa luonnontieteilijät ja humanistit kuitenkin ammentavat toinen toisiltaan ja osoittavat, että tieteidenvälinen yhteistyö on hedelmällistä ja mahdollista.</p><p>Digitalisaatio todella ratsastaa tällä hetkellä kysynnän aallonharjalla. Digibuumin kaikkialle luikerteleviin lonkeroihin on tarpeen suhtautua myös kriittisesti, eikä digitalisoitumisen nostaminen itsearvoksi palvele ketään saati istu tieteentekemisen etiikkaan. Hyvä on myös pitää mielessä, että ilman aineiston pätevää tulkitsijaa digitaaliset innovaatiot ovat yhtä tyhjän kansa. Kiistämätöntä joka tapauksessa on esimerkiksi se, että digitalisaation myötä vanhoja käsikirjoituksia on mahdollista tutkia uudestaan ja uudestaan ilman originaalin kulumista. Harva myöskään lähtenee riitauttamaan vaikkapa väitettä siitä, että XML-kielelle transkriboitua 400-sivuista klassikkoromaania on kätevämpi eritellä ja analysoida kuin fraktuuralla ladottua haurasta kirjaa. Digihumanismille on siis löydettävissä mielekkäät perusteet, ja sen olemassaoloa voi pitää yhtenä osoituksena siitä, että humanistinen tutkimus elää vireästi ja hengittää aktiivisesti aikaansa.</p>
    </div>
  </div>
  </div>


  <div id="article-2" class="content-modal draggable resizable">
  <div class="content-modal-header">
    <div class="content-modal-close">◻</div>
    <div class="content-modal-heading">Tarinankerrontaa peliohjaimella</div>
  </div>
  <div class="content-modal-content jsscroll">
    <div class="content-wrap">
      <div class="article-heading">Tarinankerrontaa peliohjaimella</div>
      <div class="author"><i>Kalle Karjalainen</i></div>
      <p><b>Videopelit kertovat monesti jonkinlaista tarinaa. Niin kertovat tietysti muutkin viihteen muodot, mutta millä tavoin pelien kerronta eroaa esimerkiksi kirjallisesta kerronnasta, mikä niille on yhteistä? Otetaanko vaikutteita puolin ja toisin, vai seuraavatko pelit kirjallisen kerronnan perinnettä orjallisesti?</b></p><p>Videopelit ovat tarinankerronnallisesti monimutkainen mediamuoto. Peleissä hyödynnetään vastaavia narratologisia elementtejä kuin muissa kerronnallisissa medioissa. Elementtejä sopeutetaan interaktiiviseen formaattiin, mikä tekee niiden kerrontaratkaisuista poikkeavia. Erityisesti seikkailu-, rooli-, ja strategiapeleissä tarina on pelikokemuksen kannalta varsin olennaisessa osassa. Tarinan merkityksen voidaan nähdä korostuvan pidempiä keskittymisrupeamia vaativissa lajityypeissä.</p><p>Pelit eroavat esimerkiksi elokuvista siinä, että pelaajan rooli tarinan etenemiselle on aktiivinen. Pelit mahdollistavat useat rinnakkaiset tarinalinjat ja loppuratkaisut. Kirjallisuudessa tällaisia kerrontaratkaisuja on kokeiltu mm. Ian Livingstonen fantasiakirjoissa (Taistelupeli-kirjasarja), joita on kirjoitettu pelien muotoon 1980-luvulta alkaen. Teoksissa lukijalla on mahdollisuus valita useista eri tarinalinjoista, jotka vaikuttavat loppuratkaisuun. Mainittuja teoksia pelatessaan saattaa tarvita arpakuutiota ja/tai kynää apuvälineeksi roolipelien tapaan, mutta niiden rakenne muistuttaa enemmänkin seikkailupeliä, koska pelattavan hahmon (so. teoksen protagonistin) kehitys on olematonta. Tyypillisesti tällaisissa teoksissa on useita eri loppuja, joista yksi on onnellinen ja loput johtavat epätoivottuun tulemaan, esimerkiksi pelattavan hahmon (tyypillisesti sankarin tai antisankarin) kuolemaan. Tällöin teoksen rakenne voidaan hahmottaa yhdeksi päälinjaksi, jonka ympärillä on väärien valintojen tuottamia sivujuonteita.&nbsp;</p><p>Samaa kaavaa noudattaa merkittävä osa klassisista videopeleistä. Pelaajan ohjaaman sankarin äkkikuolemat toimivat paitsi keinona tuoda peliin haastetta ja sitä kautta pidentää pelikokemusta, myös keinona lisätä pelaajan vastuuta tarinan etenemisestä. Vastuu lisää pelaajan kokemusta immersiosta (pelimaailmaan uppoamisen kokemuksen): teoilla on merkitystä virtuaalimaailman tapahtumille, mikä saa pelaajan tempautumaan tarinan syövereihin. Kuten alaa käsittelevissä tutkimuksissa on todettu, tällöin kokemuksesta tulee intensiivisempi sekä tärkeämpi pelaajalle. Katsojan ja pelaajan roolit tarinankerronnalle ovat varsin erilaiset.</p><p>Nykyisellä vuosituhannella rinnakkaiset tarinalinjat ja laaja kattaus erilaisia loppuratkaisuja ovat alkaneet yleistyä videopeleissä. Joissain peleissä pelaajan tekemillä ratkaisuilla on vaikutuksia NPC:n (non-playable character, automaattisesti toimiva hahmo) toimintaan tai miljöön kehitykseen. Jos ammut kylän sheriffin, ei hänen leskivaimonsa välttämättä ole halukas enää keskustelemaan kanssasi – paitsi tietysti jos olette suunnitelleet murhan yhdessä. Atomipommitetussa kaupungissa vieraileminen on varsin erilainen kokemus kuin ennen sienipilveä. Mainituissa tapauksissa pelaajalle annetaan mahdollisuus moraalisiin valintoihin: Kenen kannalta toivoisin tarinan lopetuksen muotoutuvan onnelliseksi? Haluanko auttaa mutantteja vai syndikaattia, Arstotzkan valtiota vai kultisteja? &nbsp;</p><p>Mitä suuremmaksi pelaajan vaikutuskyky suhteessa tarinan kulkuun kasvaa, sitä olennaisemmaksi muodostuu kysymys kerronnan hajautumisesta. Tietyssä mielessä pelaaja kertoo tarinaa itselleen yhdessä juoneen kirjoitetun sisällön kanssa pelikokemuksen aikana, kyse ei siis ole pelkästä interaktiivisesta tarinan lukemisesta, kuten viime vuosituhannen peleissä yleensä. Toisaalta pelikokemus rakentuu edelleen pääjuonen ja mahdollisten vapaavalintaisten sivujuonten kokonaisuudesta, jossa voi olla valinnanvaraa myös pääjuonen kanssa. &nbsp;Aiemmasta poiketen trendinä näyttäytyvät pelit, jotka keskittyvät animaatio- ja dialogipohjaiseen kerrontaan sekä pelaajan tekemiin valintoihin, jotka ohjaavat tarinan kulkua; eräänlaiset itse ohjattavat animaatioelokuvat, joissa varsinaista pelattavaa on melko vähän.</p><p>Nykyinen viehtymys narratiiveihin näkyy siis Netflixin suosion ohella myös pelimarkkinoilla. Merkittävä osa kuluvan vuosikymmenen suurista hiteistä on tarinavetoisia jopa räiskintäpelirintamalla, jossa välianimaatioilla luodaan hahmojen välisiä jännitteitä ja esimerkiksi syvennetään pelaajan suhdetta ohjattavaan sankariin. Tästäkin huolimatta pelien tarinallisuuden voi edelleen nähdä olevan vain hyvin harvoin olennaisin osa tuotetta. Pelattavuudeltaan huono tekele jää yhä hyllyyn, oli tarina miten loistokas tahansa. Tarinan merkitys vaikuttaa olevan hieman kuin sulkapalloverkko ja kentän rajat: ilmankin voi läiskiä, mutta raamit luovat tolkkua puuhastelulle. Sen sijaan mailojen tai pelivälineen ollessa pilalla ei touhusta tule yhtään mitään. Tutkimusten mukaan tarinaan tärkeämpää tämän päivän pelaamisessa on jopa sosiaalinen aspekti. Minä, sulka ja pallo ei tuota vielä kovin jännittävää asetelmaa.</p>
    </div>
  </div>
  </div>

<div class="content-modal draggable resizable" id="article-3">
  <div class="content-modal-header">
    <div class="content-modal-close">◻</div>
    <div class="content-modal-heading">Naismyytin kevyttä ravistelua</div>
  </div>

  <div class="content-modal-content jsscroll">
    <div class="content-wrap">
      <div class="article-heading">Naismyytin kevyttä ravistelua</div>
      <div class="author">Iina Mikkonen</div>
    <img class="content-modal-image dither" src="./img/talvitie_dither.jpg">
    <div>Eveliina Talvitie</div><div>Miten helvetissä minusta tuli feministi?</div><div>WSOY, 2016</div><div><br></div><div><br></div><div>Toimittaja-kirjailija Eveliina Talvitien tuoreimmassa teoksessa Miten helvetissä minusta tuli feministi? Talvitie kertoo matkastaan ensin tytöstä naiseksi ja lopulta naisesta riivinraudaksi, joka ei pelkää kuuluttaa feminismin sanomaa eikä elää sen mukaisesti.&nbsp;</div><div><br></div><div>Kirja on rakennettu näiden kolmen elämänvaiheen varaan, ja se jakautuu niin ikään kolmeen osaan, joista ensimmäisessä kuvaillaan yksinhuoltajaäidin tyttären lapsuutta 1980-luvun Porissa. Siellä pojat kommentoivat kasvavan tytön vartaloa armottomasti ja kapeakatseisesti, samalla kun aikuiset yrittävät kasvattaa tyttöjä ”naisen malliin”. Ajan populaari- ja nuorisokulttuuria kuvaillaan havainnollisesti aina Barbie-leikeistä kiipeilytelineiden kaiverruksiin, Dingo-maniaan ja Madonnaan. Lapsuuden ja nuoruuden kuvaus on samaistuttavaa myös 2000-luvulla kasvaneelle naisihmiselle.</div><div><br></div><div>Toisessa ja kolmannessa osassa tarinallisuus ja tapahtumien kronologinen eteneminen väistyvät yhä sivummalle, jos niitä alun alkaenkaan juuri oli. Teoksen runko rakentuu Talvitien oman elämänkaaren varaan, mutta paikoitellen teos muistuttaa enemmän tietokirjaa tai hakuteosta kuin omaelämäkertaa. Vaikka jonkinlainen jatkumo on havaittavissa, kerronta poukkoilee ja keskittyy lähinnä feminismiin liittyvien vaikuttajien, tapahtumien ja ilmiöiden esittelyyn. Talvitie tekee tämän kuitenkin asiantuntevasti ja kiinnostavasti. Hän kritisoi sekä ymmärtävästi että oikeutetun vihaisesti niin kollegoitaan, baarissa kähmiviä miehiä kuin muitakin kanssaihmisiään. Sävy ei ole raivofeministinen, muttei myöskään anteeksipyytävä. Talvitie seisoo mielipiteidensä takana.&nbsp;</div><div><br></div><div>Useat kirjassa mainitut henkilöt, kuten Talvitien entiset ja nykyiset miesystävät jäävät nimeämättä, mutta kirjailijan elämää lainkaan tunteva lukija tietää silti, keistä on kyse. Kirjoittaja on tehnyt tietoisen valinnan, jolla saadaan lukija keskittymään olennaiseen julkisuudenhenkilöillä mässäilyn sijaan. Kaiken kaikkiaan tapahtumat ja kohtaamiset kuvaillaan silti liian pintapuolisesti ja niukasti, ja voisi toivoa, että Talvitie olisi laittanut itseään enemmän peliin.</div><div><br></div><div>Teos kuvailee oivaltavasti ja faktoihin tukevasti nojaten eroja naisten ja miesten asemassa yhteiskunnassa. Ote on humoristinen, mutta välillä huumori kumpuaa niin totuudenmukaisesta kuvailusta, ettei lukijaa edes naurata: ”Pleikkarilla pelaava aikuinen vaalii sisäistä lastaan - poikaa. -- Barbien kanssa hääräävä aikuinen nainen olisi perverssi.” Esimerkkien kautta lukija havahtuu ymmärtämään, miten kaukana sukupuolten välisestä tasa-arvosta vielä olemme.</div><div><br></div>
</div>
    </div>
  </div>

  <div class="content-modal draggable resizable" id="article-4">
  <div class="content-modal-header">
    <div class="content-modal-close">◻</div>
    <div class="content-modal-heading">Teos sinkun olkapääksi</div>
  </div>
  <div class="content-modal-content jsscroll">
    <div class="content-wrap">
      <div class="article-heading">Teos sinkun olkapääksi</div>
      <div class="author">Maiju-Sofia Pitkänen</div>
      <img class="content-modal-image dither" src="./img/mielikuvitus_dither.jpg">
<div>Henriikka Rönkkönen</div><div>Mielikuvituspoikaystävä</div><div>Atena, 2016</div><div><br></div><div><br></div><div>”Tässä vaiheessa lienee sanomattakin selvää, että minä flippasin Pasista.”&nbsp;</div><div>Henriikka Rönkkösen esikoisteos Mielikuvituspoikaystävä ja muita sinkkuelämän perusasioita kuvaa sinkkuelämän kareja, suvantoja ja seikkailuja omakohtaisesti, vailla filttereitä ja turhaa kimalletta. Randompanot ja rakkaus kulkevat kirjan sivuilla sulassa sovussa kirjoittajan oman sinkkuhenkilöhistorian kautta esitettyinä: Rönkkönen tietää paitsi walk of shamen ja deittailun alkeet myös sen ”mistä rakkauslaulut kertovat ja miksi Anna Karenina hyppäsi junan alle”.&nbsp;</div><div>Kirjailija-bloggaaja Mielikuvituspoikaystävän takana pitää myös tunnettua Sinkkublogia, jonka luetuimmat tekstit ovat otsikoiltaan sellaisia kuin: ”Seksi on kyllä kivaa”, ”Minulla oli lauantaina vähän sutinaa miehen kanssa” ja ”Ei ole varmaan helppoa olla mies”. Vaikeaa on myös olla nainen, havainnollistaa nyt kansien väliinkin painettu teos. Rönkkösen kirjoituskokoelma näyttää läheltä kipeät kohdat eheäksi ihmiseksi ja rakastajaksi kasvamisessa. Lantrinkina toimii huumori, jota saa nauttia kirjan lisäksi yhtä lailla naistekijän blogiteksteissä ja -videoissa.&nbsp;</div><div>Kesä-heinäkuussa Suomen kolmanneksi luetuimmaksi noussut kirja on ollut laajasti esillä myös sosiaalisessa mediassa: kuvien jakopalvelu Instagramista mielikuvituspoikaystävä-hashtagilla löytyy kritiikin kirjoittamisen hetkillä yhteensä 642 julkaisua. Kansipaperien symboliset banaanit sinisellä taustalla toistuvat kuvissa kotisohvilla ja pihanurmilla, vierellään kahvikupppi tai aurinkorasvapurkki. Muun muassa näin kuvatekstit arvioivat kulttikirjaa: Hyvä. Rakas. Ronski. Hervottoman hauska. Ihan vitun kovaa kamaa!</div><div>Mielikuvituspoikaystävä käsitteenä ja kirjan nimenä edustaa teoksen teemaa tai sanomaa: Se tukee modernia naista pyrkimyksissään eteenpäin rakkauden ja elon saralla, edistäen itsenäisyyttä ja henkisiä voimavaroja. Myös eheytyminen näyttelee suurta osaa oman mielikuvituspoikaystävän hankkimisessa: ”Mielikuvituspoikaystävän läsnäolon myöntäminen vapautti minut seuraavanlaisista ajatuksista: miksi minä en saanut häntä itselleni, miksi en kelvannut tai tulenkohan joskus vielä saamaan hänet vierelleni.”</div><div>Kliseitä tai älyllisiä mauttomuuksia teos ei onnistu kokonaan kiertämään. Tasa-arvo ei toteudu Mielikuvituspoikaystävän sivuilla, kun thaimaalaisten kauneushoitajien nuorta naiseutta korostetaan, ja toisaalla seksuaalisuuden määritelmä on liiankin helposti ”umpihomo”. &nbsp;Turhilta tuntuvat myös pakonomaiset täytetarinat karvanpoistosta ja seksikauppakäynnistä sekä miehille suunnattu menkka-dystopia – näistä olisi voinut kirjoittaa kuka tahansa, ei vain Rönkkösen hahmo.</div><div>Mielikuvituspoikaystävä kertoo ennen kaikkea toipumisesta, oli kyseessä sitten rakkaus, raskaudenkeskeytys tai pakit. Kertoja-päähenkilö käyttäytyy kirjassaan usein kaltoin itseään kohtaan ja ilmaiseekin kokemuksiaan sellaisilla verbeillä kuin paniikkiriisuuntuminen ja väkisinrakastaminen. Kuvallinen ilmaisu näyttää tunteiden liekeissä palavan naisen kaikessa voimassaan ja verisyydessään - kuin nykyajan noitana julkisella roviolla. Kirjan fyysisesti ja henkisesti kipeimmissä kohdissa päähenkilön itseydessä vaginakin on pelkkää ”liekitettyä teuraslihaa” ja sen haltija vaarallinen ja pelottava ”murhaajahuora”.</div><div>Maskuliinisuus on silti suurta ja ihailtua. Tämä tiivistyy loppupuolella löydettyyn ensimmäiseen ystävämieheen, joka on täydellinen koska on A) mies, ja B) silti vain ystävä. Toisaalta miesviha on voimavara, jonka aiheuttaman aggression voimin asunto kiiltää, juostut kilometrit taittuvat ja hiustyylikin muuttuu matkalla.</div><div>”Pyyhin kuolat naamaltani ja lähdin kotiin tutkiskelemaan sydäntäni.”&nbsp;</div><div>Ajankuvauksena teos on täyttä timanttia. Esimerkiksi luvussa ”Kun toinen katoaa”, käsitellään tuoreesti iänikuisen vanhaa aihetta, jossa mielenkiinnonkohde ei lähde mukaan aloitteentekijän soidinmenoihin. Mielikuvituspoikaystävässä katoaminen tapahtuu usein virtuaalimaailmassa: ”toinen vain katoaa, vaikka se on onlinessa koko ajan”, ja linkittyminen vuoteen 2016 uhkineen ja mahdollisuuksineen tuo uutta näkökulmaa kuluneisiin aiheisiin. Lääkkeeksi sydänsuruihin Rönkkönen tarjoaa deletointia ja radiohiljaisuutta; tutuiksi tulevat myös täysin uudet ja ihmeelliset termit, kuten mökkihuuma ja määmatka.</div><div>Oman kasvutarinansa kautta lupaava kirjailija ojentaa lukijakunnalleen virkistävän erilaisen ja vahvan olkapään – nojattavaksi ja naurattamaan.</div></div>
    </div>
  </div>

  <div class="content-modal draggable resizable" id="article-5">
    <div class="content-modal-header">
      <div class="content-modal-close">◻</div>
      <div class="content-modal-heading">Kömpelyyttä, parodiaa ja empatiaa</div>
    </div>
  <div class="content-modal-content jsscroll">
    <div class="content-wrap">
      <div class="article-heading">Kömpelyyttä, parodiaa ja empatiaa</div>
      <div class="author"><i>Anna Carlson</i></div>
<div><b>Vuosikymmen sitten suomalaiselle runouskentälle puhkesi flarf-buumi. Sittemmin hiipunut skene kaikuu runoudessa yhä.</b></div><div><br></div><div><br></div><div>Flarf-runous on yksi 2000-luvun alkupuolella nousseista kielirunouden (language) haaroista. Kyseessä on menetelmä, jossa hakusanojen avulla etsitään internetistä runoiksi editoitavaa materiaalia. Alun perin googlauksena tunnettu tapa rakentaa runoja syntyi puolivahingossa, kun amerikkalainen runoilija Gary Sullivan osallistui runokilpailuun aikomuksenaan kirjoittaa maailman huonoin runo. Sullivanin itsensä mukaan flarf on tyyliltään lähellä campia, mutta vielä kömpelömpää ja vääräsäärisempää.&nbsp;</div><div>Perinteisesti flarfia rakennetaan etsimällä internetistä materiaalia erikoisin hakusanoin. Joistain hakusanoista, esimerkiksi sanoista ’unicorn’ ja ’squid’ on tullut sittemmin kliseitä. Hakutuloksien avulla voidaan löytää materiaalia paitsi suoraan hakukonetuloksista myös keskustelupalstoilta, blogeista tai mainoksista. Löydöksiä leikellään ja yhdistellään, ja lauseita ja sanoja siirretään uusiin konteksteihin. Tuloksena syntyy tekstejä, jotka usein kritisoivat amerikkalaista tai länsimaista pinnallista elämäntapaa tai nettikeskustelijoiden erilaisia mielipiteitä, neurooseja ja pakkomielteitä. Flarf-runot ovat usein parodisoivia, ja niiden tunnusmerkkejä ovat kömpelyys, kielioppivirheet ja huono maku.</div><div>Flarf-runous on useimmiten kirjoitusasultaan ja kieliopillisesti alleviivaavan huonoa. Tarkoituksena on ravistella runouden konventioita ja kyseenalaistaa sitä, mikä ylipäänsä on sallittua runoudessa. Keskeisenä kysymyksenä on, kuka saa päättää, missä hyvän ja huonon runouden raja kulkee. Myös runoilijuuden ja tekijyyden käsitteet haastetaan, koska tekstinpätkät ovat lähtöisin muiden kirjoituksista. Flarf on siis hyvin yhteisöllinen ja hierarkioita purkava runouden muoto.&nbsp;</div><div><br></div><div><br></div><div><br></div><div>Yhteiskunnallinen suomi-flarf</div><div><br></div><div>Lähiöissä tytöt kohtaa henkistä että fyysistä alistamista &nbsp;</div><div>mutta sodassa naiset muuttuvat koiran asemassa oleviksi rukkasiksi.</div><div>(Teemu Manninen:”Tytöt tykkää sodasta”)</div><div><br></div><div>Suomalaisessa runouskentässä flarf on näkynyt etenkin Teemu Mannisen, Tytti Heikkisen, Harry Salmenniemen, ja osin myös Janne Nummelan ja Karri Kokon teksteissä. Teemu Mannisen vuonna 2007 julkaistu Lohikäärmeen poika oli ensimmäinen suomalainen runokokoelma, jossa flarf-vaikutteet olivat selkeästi nähtävissä, esimerkiksi runo ”Tytöt tykkää sodasta”, oli vastine tähän mennessä ehkä tunnetuimmalle flarf-tekstille, Drew Gardnerin runolle ”Chicks dig war”. Mannisen myöhemmissäkin kokoelmissa on nähtävissä flarfin piirteitä, kuten absurdia komiikkaa, satiiria ja tarkoituksellisen huonoa kieltä. Manninen kyseenalaistaa eri tyylejä yhdistelevällä runoudellaan yleisesti hyväksyttyä hyvää makua ja runouden avantgardea.</div><div><br></div><div>Siinä missä amerikkalaisessa perinteessä flarf on pilkallista, ironista ja parodisoivaa, suomalaisessa flarf-runoudessa lähestymistapa on useammin kriittinen: esiin tuodaan vaikeita ja synkkiäkin aiheita, ja teksteissä näkyy empatia kuvattuja ilmiöitä kohtaan. Muiden muassa Tytti Heikkinen ja Karri Kokko ovat teoksissaan hyödyntäneet flarf-aineksia yhteiskunnallisen kritiikin esiin nostamiseen.&nbsp;</div><div><br></div><div>Tytti Heikkisen flarfia hyödyntävä kokoelma Varjot astronauteista (2009) lähestyy lajiltaan roolirunoa: sen teksteissä kulkee läpi teoksen puhuja nimeltään Läski XL. Puhujan runot ovat päiväkirjamaisia vuodatuksia, ja muistuttavat teinitytön IRC-galleria-kirjoituksia. Puhuja kamppailee itsetunto-ongelmien ja syömishäiriön kanssa: ”Vittu oon läski vaikka muut on laihoja. Oon kyl lyhytki , oonko läski vai lyhyt ? Nokyl mä oon vaan nii hirvee läski ettei mtn järkee…” (runosta ”Ryhävalaan tasoa”, s. 13). Runoissa tulee esiin myös puhujaan kohdistuva seksuaalinen ahdistelu ja hyväksikäyttö, joita puhuja itse vähättelee, ja hän syyttää tapahtumista ensisijaisesti itseään. Kokoelmassa on lisäksi useita lehtikirjoituksen muotoon aseteltuja runoja, joissa esitellään kollaasin tavoin karmivimmat, median viihteeksi luokittelemat väkivalta- ja seksuaalirikokset.&nbsp;</div><div><br></div><div>&nbsp;Toinen suomalaisen todellisuuden synkkiä puolia käsittelevä ja flarfia hyödyntävä runoteos on Karri Kokon Varjofinladia (2005). Se on koottu suomalaisista ahdistusta ja masennusta käsittelevistä nettipäiväkirjoista vuoden 2005 keväältä. Teos on kuudenkymmenen sivun yhtenäinen proosaruno, jossa puhujat vaihtelevat jatkuvasti ja lauseet seuraavat kollaasinomaisesti toisiaan: ”Tämä on nyt lopun alkua. Tuntuu kuin olisin elänyt viimeisen vuoden maanalaista varjoelämää hengittäen lyhyin hengähdyksin virtuaali-ilmaa, joka tappaa minulta ilon ja valon ja kaikki maanpäälliset keijut ja haltiat. Saatoin joutua niin paniikkiin, etten saanut pistoketta irti seinästä tärisevillä käsilläni”. Kokko on irrottanut valitsemansa lauseet kontekstistaan ja etäännyttänyt ne anonyymeiksi tunnustuksiksi. Moniäänisyys ja anonyymiys ovatkin flarfille ominaisia piirteitä. Lisäksi yhteiskunnallisuus nousee suomalaisen flarfin yhdeksi tärkeäksi arvoksi: sekä Heikkisen että Kokon teokset ovat moralisoivissakin kannanotoissaan vahvasti yhteiskunnallisia.&nbsp;</div><div><br></div><div>Flarfin kaikuja</div><div><br></div><div>&nbsp;Helsingin yliopiston kotimaisen kirjallisuuden lehtori ja runoilija-kirjailija Vesa Haapalan mukaan flarf muutti ja kehitti suomalaista runouskenttää: flarfin myötä esille nousi uusia kielellisiä rekistereitä sekä tapoja nähdä ja tehdä runoja. Useiden flarf-vaikutteisten runoteosten ilmestyessä lyhyen ajan sisällä nousi hetkellinen buumi, jossa parhaiden tekijöiden tekstejä ehdittiin jopa jäljitellä – esimerkiksi Harry Salmenniemen vuonna 2010 julkaistu kokeellinen runokokoelma Texas, sakset vaikutti näin. Monilta runoilijoilta ilmestyi teoksia, jotka olivat saaneet selkeästi vaikutteita Salmenniemen kokoelmasta - esimerkiksi Kai Kajanderin vuonna 2014 julkaistussa kokoelmassa Supersäikeet näkyy paljon Salmenniemen esiin nostamia kirjoitusmahdollisuuksia. Lisäksi Pasilan kirjastoon järjestettiin vuosina 2011–2012 näyttely Texas, sakset -teoksesta, jossa paikalla oli kymmenkunta nykyrunoilijaa kertomassa suhteestaan kyseiseen teokseen.&nbsp;</div><div><br></div><div>Flarf laajensi runouskäsitystä, sillä runoutena voitiin esittää hyvin monipuolisesti erilaisia tekstejä. Flarfia hyödyntävät teokset onnistuivat dokumentoimaan osan ”kansan kielestä”, tosin omia päämääriään varten. &nbsp;Teemu Manninen ja Tytti Heikkinen ottivat paljon materiaalia suoraan internetistä, esimerkiksi teinityttöjen keskusteluista ja ”Tunnustuksen luolasta”, joista monet päätyivät lähes korjaamattomina runoihin. Runoilijat koostivat näistä valmiista katkelmista aivan uusia ääniä ja puhujia, kuten Tytti Heikkisen kokoelman Läski XL-puhujan.</div><div><br></div><div>&nbsp;Nykypäivänä flarf ei enää nouse suomalaisessa runoudessa samalla tavalla esiin kuin ennen 2010-</div><div>lukua. Haapalan mukaan flarf runouden muotona täytti aikanaan tehtävänsä ainakin näkyvimmältä osin, vaikka yhä runoudesta voi löytää paljonkin flarfiin viittaavia piirteitä. Flarfista selkeimmin runouteen jäi asenne, että kaikkea – oli kyse sitten kuinka alhaisesta tai likaisesta materiaalista hyvänsä – voidaan käyttää runossa. Hyvä esimerkki tästä on Karri Kokon vuonna 2013 julkaistu kokoelma Cosí fan tutte, joka on pääosin koostettu pornografiasta poimituista repliikeistä, ja osin myös erotiikkaa sisältävästä kirjallisuudesta. Flarfissa omaksutun räikeän ironian aika saattaa lyriikassa kuitenkin hetkeksi olla ohi, ja runoilijat lähestyvät käsittelemiään aiheita vakavammalla asenteella.&nbsp;</div></div>
    </div>
  </div>

  <div class="content-modal draggable resizable" id="article-6">
    <div class="content-modal-header">
      <div class="content-modal-close">◻</div>
      <div class="content-modal-heading">Flarf-runo</div>
    </div>
  <div class="content-modal-content jsscroll">
    <div class="content-wrap">
      <div class="article-heading">Flarf-runo</div>
<div>Masennusta sairastavan päiväkirja - mukana 4.000 suomalaista blogia!</div><div>Mitä tehdä jos ahdistaa ja masentaa niin ettei meinaa kestää?</div><div>VIDEOT VIIHDE OMA ELÄMÄ LIFESTYLE TRENDIT KEHO</div><div>Tilaa heti!</div><div>Puuttuva nuoruus on nyt aikuisena alkanut ahdistaa</div><div>Kesätyöt ahdistaa ja itkettää</div><div>Lukio ja tulevaisuus ahdistaa</div><div>Raskausajan painonnousu ahdistaa&nbsp;</div><div>Ahdistaa(pelkään että mulla on hiv)</div><div>Ahdistaa siskoni käytös, menee hermot</div><div>Ahdistaa</div><div>Ahdistaa nää hiukset</div><div>Hei kaikki joita ahdistaa!</div><div>Mitä teet kun ahdistaa?</div><div>Ahdistaa niin paljon, että… LUE LISÄÄ</div><div>Parisuhde ahdistaa, olenko ainoa?</div><div><br></div><div>Halusin vain nukahtaa auton rattiin ja jäädä rekan alle.</div><div><br></div><div>Mua niin hävettää olla tällainen, oon aina ollut menestyvä koulussa ja napsinut hyviä arvosanoja tuosta noin vain. :/</div><div>Koko illan olen miettinyt, miten inhottavaa on olla vanha ja ruma.</div><div>Löydä se oikea meikkivoide täältä!</div><div>Kuolema tuntuu suloiselta levolta ja pakopaikalta elämän raskauden, ihmissuhdeongelmien ja vaatimusten edessä.</div><div>Oletko unohtanut salasanasi?</div><div>Toisinaan se tuntuu armahdukselta, toisinaan sitä janoaa enemmän kuin mitään muuta.&nbsp;</div><div>Toi sun uus kirjotus on jotenki lohdullinen. &lt;3</div><div>Siinä ei ole mitään huvittavaa</div><div><br></div><div>Oudot asiat jotka ahdistaa sua?</div><div>Mistä apua?</div><div><br></div><div>Iskän kanssa välit ovat olleet kamalat jo varmaan viisi vuotta, hän on lyönyt minua, huoritellut jne.</div><div>Vähän pienempiä juttuja on ollut sitten myös, esimerkiksi se kun olimme tulossa mökiltä, ajoime kolarin ja kyydissä olleet neljä lemmikkiäni kuolivat.&nbsp;</div><div>Jostain on tullut kamala pelko sosiaalisia tilanteita kohtaan, kaupassakin on vaikeaa käydä.&nbsp;</div><div>Itkettää, kurkkua kuristaa, henkeä ahdistaa jne. :(&nbsp;</div><div>Sinäkin osaat tehdä kesähitin! Samalla tajuntasi voi räjähtää</div><div>Tiedän, että tätä menoa koen taas totaalisen romahduksen, en pääse taaskaan edes sängystä ylös tai jaksa edes syödä...</div><div>Tuntuu vain, että en näe tässä mitään ulospääsyä.</div><div>En uskaltanut myöskään vieraiden ihmisten seurassa puhua mitään tai edes katsoa heihin päin, koska jännitin niin paljon</div><div>voi sua! annan sulle virtuaalihalin! &lt;3</div><div><br></div><div>Toimi näin, jos vanhempien juominen ahdistaa</div><div>Joskus on vaikea nähdä mitään valoa omassa mustassa kuilussaan.</div><div>Kerro mielipiteesi lehdestä, niin voit voittaa ihonhoitotuotteita</div><div>Kuolema on suuri, ankara ja arvoituksellinen asia.&nbsp;</div><div>Mitä tehdä kun pilaa kaiken… &nbsp;muumipeikko44</div><div>Megamoka tai muuta kerrottavaa? Lähetä tekstisi meille niin palkitsemme parhaat!</div><div><br></div><div>Puhun kavereille, kirjoitan, leikin koiran kanssa, kuuntelen musiikkia ja itken.</div><div>puristan jotain tosi lujaa ja hengitän nopeasti</div><div>Itken tai meen lenkille</div><div>Itken, poltan tupakkaa, juttelen muille, otan lääkkeitä, nukun, ryyppään</div><div>Itken, nukun, kuuntelen musiikkia mahdollisimman kovalla tai katon frendejä.</div><div>Itellä on kisuja kaksi ja se kyllä auttaa :)</div><div>viiltelen ja puren käsiä</div><div><br></div><div>Olen keski-ikäinen naimaton nainen. Olen ammatiltani toimittaja ja minulla on vakituinen työpaikka.</div><div>toivottavasti tää on ohimenevää</div><div><br></div><div>Kuinka moni arvostaa itseään? Kuinka moni vähättelee itseään tai ajattelee itsestään negatiivisesti?&nbsp;</div><div>toisaalta en halua paeta ongelmia, mut ehkä olis hetkeksi hyvä ikään ku puhaltaa peli poikki</div><div>Äänestä kovin juttu!</div><div>Uskalla toteuttaa haaveesi<span class="Apple-tab-span" style="white-space:pre">	</span></div><div>Lakkaa pärjäämästä – ala elää</div><div>Rohkea toteuttaja –valmennusviikonloppu</div><div>Kurssilla vielä tilaa! Ilmoittaudu nyt!</div><div><br></div><div>Nyt mielikuvitukseni ansiosta huomasin, että silti haluan vielä elää, kokea uusia asioita ja yrittää uutta.&nbsp;</div><div>Sairauden ja terapian aikana olen oppinut sentään jotain ja joka päivä yritän hyväksyä itseni tämmöisenä kuin olen.&nbsp;</div><div>Ymmärrä, että olet ainutlaatuinen ja tärkeä!</div><div>Heräsi jonkinlainen uteliaisuus: mitä vielä voi olla edessä? Siellä voi olla jotain hyvääkin ja varmasti jotain uutta.</div><div>Jospa tekstini auttaisi heitä ymmärtämään, miten vaikea ja kammottava sairaus masennus on ja miten tärkeää läheisten tuki on sairastuneelle.</div><div>Tärkeintä on, että löydät oman unelmasi</div><div>Perheen, ystävien ja työtovereiden on vaikea käsittää sairautta, joka ei näy päällepäin.&nbsp;</div><div><br></div><div>Heittäydy sinäkin. Uskalla elää.</div><div>Kuoleman kaipuu asuu varmaankin jokaisen masennuksesta kärsivän mielessä.</div><div>Elämäsi muutos – uskalla innostua!</div><div>Tästä kuoleman toivomisesta on todella hankalaa puhua, kirjoittaa.</div><div><br></div><div>Nyt kuitenkin voi olla jo hitusten kiitollinen, että on yhä hengissä. Jos ei täysissä voimissa vieläkään, mutta elossa ja olemassa.</div></div>
    </div>
  </div>

  <div class="content-modal draggable resizable" id="article-7">
  <div class="content-modal-header">
    <div class="content-modal-close">◻</div>
    <div class="content-modal-heading">Todellisuutta, niinku</div>
  </div>
  <div class="content-modal-content jsscroll">
    <div class="content-wrap">
      <div class="article-heading">Todellisuutta, niinku</div>
      <div class="author"><i>Laura Hautsalo</i></div>
    <img class="content-modal-image dither" src="./img/ekholm_dither.jpg">
    <div><b>Laura Hautsalo kohtasi Rakkaus niinku -romaanin kirjoittaneen Johannes Ekholmin. Chatissa, totta kai.</b></div><div><br><b>Laura Hautsalo</b></div><div>moi! oon nyt linjoilla eli mun puolesta voidaan aloittaa haastattelu ( :</div><div>Johannes Ekholm</div><div>moi</div><div>mulle sopii kans nyt</div><div>Laura Hautsalo</div><div>kiva!</div><div>haluaisitko alkuun vähän kertoo sun kirjan syntyprosessista? mistä sait idean siihen?</div><div>Johannes Ekholm</div><div>olin 2013 tehnyt tällaisen "paljastuskirjan", nimetä "graafinen suunnittelu" http://www.johannesekholm.com/post/64887260476/graafinen-suunnittelu-käytännöt-tekniikat</div><div>ja se muoto tuntui kiinnostavalta</div><div>ja halusin kokeilla miten sitä voisi kehittää fiktion suuntaan</div><div>Laura Hautsalo</div><div>aivan. sä et kuitenkaan halua määrittää kirjaasi romaaniksi?</div><div>Johannes Ekholm</div><div>muistan joskus niihin aikoihin sanoneeni että en osaa kuvitella muita ihmisiä kuin itseni, ja haastattelumuoto veti mut ulos siitä oman mielen kuvittelusta kohti subjektipositioiden moneutta</div><div>no siis se graafinen suunnittelu kirja ei ollut romaani</div><div>se että siitä alettiin puhua fiktiivisenä teoksena oli sellanen ketjureaktio</div><div>että olin jossain maininnut että omia puheitani voin parannella ilman että kukaan saa tietää, ja tietty valitsen mitä otan mukaan sinne ja mitä jätän pois</div><div>mistä sitten kai kalin hesarissa päätteli että kirja saa "fiktion paperit"</div><div>Laura Hautsalo</div><div>tarkoitin, että et halua määrittää rakkaus niinkua romaaniksi?</div><div>Johannes Ekholm</div><div>mikä on tavallaan kiva "kirjallinen positio", mut epäreilua niitä ihmisiä kohtaan jotka omilla nimillään siinä ovat</div><div>rakkaus niinku on romaani</div><div>se on niinku fiktioversio siitä edellisestä faktakirjasta</div><div>Laura Hautsalo</div><div>okei. mua just kiinnosti lukijana se, että mitä dialogisuus ja hyvin näytelmälliset elementit tekee tekstille</div><div>Johannes Ekholm</div><div>että fiktion keinon käsittelen niitä ajatuksia mitä haastattelukirjan tekoprosessi synnytti</div><div>Laura Hautsalo</div><div>aivan</div><div>Johannes Ekholm</div><div>näytelmällisyys on tavallaan siks siinä</div><div>että kuvittelin että ikäänkuin "ohjaan" esitystä tai elokuvaa ja saan itse valita vaatteet ja musiikin ja lavastuksen jne</div><div>dialogisuus peittää sen että mitään erityistä tarinaa ei ole</div><div>tarina peittää sen että dialogi ei kuitenkaan ole aina "totuudenmukaista" taikka tieteellistä tms</div><div>dialogit käsittelee sellasii juttuja mistä oon ite keskustellut ihmisten kanssa, tai mitä oon lukenut tai kuullut</div><div>mut sit koitin ihan harjottelun vuoks luoda niistä dialogeista "tilanteita"</div><div>vähän ku teatteriesitykseen sopivia</div><div>että on jotain "jännitteitä"</div><div>ja "draamaa"</div><div>aika pientä toki</div><div>Laura Hautsalo</div><div>niin aivan. kiinnitin huomiota kertojan poissaoloon teoksessa. kuinka tietoinen / luonteva valinta sulle oli jättää kertojan ääni pois romaanista?</div><div>Johannes Ekholm</div><div>se oli tosi tietoinen, tuntui välttämättömältä eleeltä</div><div>koska koin että en haluu olla se joka selittää miten asiat on tai miten ne pitäis tulkita</div><div>se että ei ole kertojaa jättää sen vastuun lukijalle</div><div>samalla tavalla ku tosi-tv</div><div>scripted reality</div><div>katsoja joutuu päättelemään mitä on mieltä siitä mitä näytetään</div><div>just siks että on niin paljon lukijan tehtävänä ajatella niin must tuntuu että se voi olla stimuloiva lukijalle, että niinku täyttää niitä tyhjiä osia omalla mielikuvituksella</div><div>koitin myös ajatella että koko romaanin eteenpäinvievä voima ei ole ihminen vaan kone/kapitalismi</div><div>niinku se kustantamon halu tuottaa "sukupolviromaani" tai iphonen recorderin halu ohjata joonaa tallentamaan kaiken elämässä</div><div>tai huumeen halu viedä lulua ja riretteä eteenpäin juhlasta toiseen</div><div>Laura Hautsalo</div><div>kuuntelin yle puheelta sun haastiksen, jossa kerroit nauhoittamisesta ja tallenteiden hyödyntämisestä</div><div>Johannes Ekholm</div><div>en muista mitä sanoin siinä</div><div>oliks jotain fiksuu? :)</div><div>Laura Hautsalo</div><div>kerroit todellisuuden hyödyntämisestä</div><div>sun kirjan chatissa sad91rl kritisoi joonaa todellisuuden "hyväksikäytöstä"</div><div>mitä mieltä sä olet itse siitä?</div><div>Johannes Ekholm</div><div>se on monimutkainen asia</div><div><br></div><div>koska toi kirjahan just yrittää osoittaa millä tavalla se on epäreilua että "paljaasta elämästä" irroitetaan arvoa, joka sitten jakautuu epäreilusti, eli imetään alhaalta ylös ja viime kädessähän 80% kirjan myyntituotosta menee kustantajalle joka on iso mediatalo joka omistaa suomalaisen kirjakaupan ja suomen kuvalehden jne</div><div><br></div><div>mut sit silti mä suostuin siihen</div><div>mä en osaa sanoo siihen tavallaa mitään</div><div>tai siis se ongelma on mun nähdäkseni se että arvo syntyy ihmisten välisestä elämästä, mutta elämästä ei makseta palkkaa, ja se että mä oon käyttänyt ajatuksia ja lauseita jotka on ollut yhteisiä ja otan ne omiin nimiini on yhteisen yksityistämistä ja riistoa</div><div>Laura Hautsalo</div><div>hmm niin</div><div>samalla sun romaani kuitenkin kritisoi tosi paljon työvoiman riistoa</div><div>Johannes Ekholm</div><div>siis jotenki sama ajattelu ku wages for homework -liike joskus 60luvul</div><div>että siitä mikä ylläpitää kaupankäyntiä, eli elämän uusintaminen, ei makseta palkkaa</div><div>ootas, mä haen yhen linkin</div><div>"”Kuka lyö läpi seuraavaksi?” Kenen keksinnöstä puhutaan huomenna? Kuka tulee valituksi voittajien joukkoon? Ilmiselvää on, että tällaisissa tunnelmissa ei keksimiskyky parane ja että lopulta menestyjiksi valikoituvat ne, jotka kylmäverisimmin kehtaavat laittaa nimiinsä yhdessä tuotetun."</div><div><br></div><div>http://kumu.info/paaosassa-elama/</div><div>nyt jälkikäteen must tuntuu että mä oon just toiminu tolla tavalla</div><div>ja se että se kirja käsittelee tota ongelmaa temaattisesti ei poista sitä että se myös uusintaa sitä ongelmaa käytännössä</div><div>ja sit tää että me puhutaan täst asiasta ei myöskään poista sitä ongelmaa vaan lisää siihen vaan yhden kiepin lisää mikä pitää sen ongelman elossa</div><div>sanotaan vaikka, että oon päättäny että seuraavaks aion toimia eri tavalla</div><div>Laura Hautsalo</div><div>niin</div><div>Johannes Ekholm</div><div>vähän sama logiikka ku siinä "isänmurhassa"</div><div>että jokainen isänmurha kuitenki viime kädes pitää yllä Isää</div><div>tai Isän valtaa</div><div>Laura Hautsalo</div><div>no se oli mun seuraava kysymys :D päästiin luontevasti isään</div><div>Johannes Ekholm</div><div>pitäis vaan tehdä jotain muuta</div><div>ehkä tos tapaukses puhuin nii paljon isästä siin toivossa että se toimis sellasena "aufhebeninä", että se teema katoaa kun siit on puhunu tarpeeks</div><div>ja tavallaan toimikin</div><div>ei tee enää yhtään mieli ajatella isyyttä tai kirjoitta siitä :))</div><div>Laura Hautsalo</div><div>ymmärrän</div><div>Johannes Ekholm</div><div>tai siis voi olla myös että koko "isäproblematiikka" ehti vanheta mulla itselläni ton kirjan kirjottamisjakson aikana</div><div>että kun alotin niin joku juttu oikeesti vaivas mua</div><div>ja sit lopuks tajusin, vähän niinku sad91rl sanoo joonalle, että eiks se ongelma oo jo ratkennu</div><div>en tavallaa ees tiiä mikä se ongelma oli</div><div>paitsi että sillon ku se vaivas mua niin en pystyny pakenee sitä</div><div>Laura Hautsalo</div><div>niin, toi on just se. mietin paljon sitä, miks joona tuntuu sad91rlin sanojenkin jälkeen kaipaavan Merkityksellistä Suhdetta sen isään</div><div>Johannes Ekholm</div><div>tai siis edelleen mun isä, ja useimmat sen ikäpolven ihmiset, jos joudun "väittelyyn" heidän kanssa</div><div>siis ärsyttää mua</div><div>mut jotenki nykyään sellane fiilis että entä sitten vaik mua ei ymmärretä. miks mun pitäis yrittää opettaa ketään joka ei jaksa enää lähteeä muuttamaan maailmankuvaansa</div><div>tai sillee, ei juha sipilälle tarvii selittää mitä rasismi on, juha sipilä pitää vaan potkii vittuun</div><div>Laura Hautsalo</div><div>hei, siirrytään pois isäproblematiikasta</div><div>Johannes Ekholm</div><div>jes</div><div>Laura Hautsalo</div><div>mikä sun suhde mimeettisyyteen on? romaanissa toistuu ajatus todellisuuden tallentamisesta kirjalliseen muotoon</div><div>Johannes Ekholm</div><div>hmm</div><div>joo</div><div>mä luin sillon aristotelesta</div><div>ja olin just tehnyt julkaisun joka pyrki ~jäännöksettömään mimeettisyyteen</div><div>ja kirjotin silleen miten puhutaan</div><div>ja yritin saada mukaan kaikki epäjohdonmukaisuudet ja virheet niinku "jotenkaan" yms mitä ihmiset puheessa viljelee</div><div>että kyl rakkaus niinku pyrkii olee sillee mahdollisimman eksakti</div><div>just kuulin että badioulla on sellane kolmijako, että taide on joko didaktista (platon), klassista (aristoteles) tai romanttista (saksalainen hermeneutiikka)</div><div>nii toi on kyl tosi aristoteelinen</div><div>että tarkotus saada katarssis tunnistamisen kautta</div><div>joona hahmona on tietty tosi didaktinen</div><div>sad91rl edustaa ehkä sitä romanttista suuntaa</div><div>että taiteella on jotain ominaisuuksia jotka lähenee uskonnollista</div><div>Laura Hautsalo</div><div>romaanin traditioon kuuluu ajatus jonkinlaisesta vaivalloisuudesta, siis siitä, että (mies)kirjailija kerää todellisuudesta aineksia ja sit jalostaa ne hiottuun kirjalliseen muotoon. ja siitä syntyy myös kirjailijan "nerous". yrittääks tää "raaka" mimeettisyys virheineen purkaa myös tota vaivalloisuus-myyttiä?</div><div>Johannes Ekholm</div><div>tavallaan joo ja tavallaan ei</div><div>se yrittää näyttää helpolta</div><div>ja tavallaan olikin</div><div>se itse kirjottaminen oli tosi helppoo ja vaivatonta</div><div>ehkä se mistä oon nykyään epäluulonen vaivattomuudessa tulee kenneth goldsmithin kautta</div><div>että se on tehnyt sellasii kokeellisia kirjoja jotka on olleet tosi vaivattomia</div><div>esim kirjottanu kirjan mikä on sanasta sanaan yks koko sanomalehti</div><div>mut sit se myös teki sen michael brown "runon"</div><div>että se otti sen ruumiinavausraportin ja luki sen niinku se olis runo</div><div>mikä oli vaan ihan hirvee teko</div><div>valkonen mies ottaa ja tekee taideteoksen mustan ihmisen kuolemasta</div><div>ehkä mun suhde "löydettyyn" on kans muuttunut viime 3 vuoden aikana</div><div>"post production" nicolas bourriard</div><div>siin sanotaan esim että ei tarvii keksiä enää uutta pitää vaan oppii käyttää sitä mikä jo on</div><div>remix everything</div><div>mut sit herää kysymys appropriaatiosta</div><div>Laura Hautsalo</div><div>tohon mulla just liittyy kysymys</div><div>Johannes Ekholm</div><div>ja jotenki olin ite sokee sille, että mun helppo aineiston kerääminen sieltä täältä itseasias on just kulttuurista omimusta</div><div>omimista</div><div>Laura Hautsalo</div><div>miten sä suhtaudut siihen nyt?</div><div>esim joona puolustaa marginaalissa olevia ihmisryhmiä, niin se kuitenkin "käyttää" niitä</div><div>Johannes Ekholm</div><div>joo</div><div>en tiiä</div><div>en tekis tolleen uudelleen</div><div>siis että tavallaan mä kirjailijana just käytin sellast ajatteluu hyväkseni mikä tulee kansalaisoikeus ja queer historiasta</div><div>joona ehkä sillee blatantimmin omii konkreettisesti niit sen läheistensä elämiä</div><div>mut tos on kyl se mun kirjottamishetken sokee piste</div><div>että en nähnyt sillä hetkellä siinä ongelmaa</div><div>koska olin vaan keskittyny siihen ajatukseen että "nää on tärkeitä juttuja mistä pitää puhua" tms</div><div>Laura Hautsalo</div><div>joo</div><div>Laura Hautsalo</div><div>mm niin. saaks kysyy mitä seuraavaksi? meinaatko kirjoittaa toisen romaanin?</div><div>Johannes Ekholm</div><div>joo kyl mä haluisin</div><div>tai mul on jotain ideoita</div><div>haluisin oppii kirjottaa</div><div>kirjottaminen on myös sellanen "kädentaito"</div><div>mitä ilman oon tähän mennes kyl pärjännyt</div><div>Laura Hautsalo</div><div>huh, hurja lause henkilöltä, joka on julkassu romaanin otavalta</div><div>Johannes Ekholm</div><div>mut se helppous viimekädes on tarkottanu että jonkun muun on täytynyt tehdä se työ (tai jotain muuta on täytynyt tapahtua millä syntyy illuusio kirjallisuudesta)</div><div>must tuntuu että osaan kirjottaa tweetin mittasia ajatuksia</div><div>ja sit osaan sommitella ne peräkkäin vähän niinku joku indesign taitto-ohjelman sivukartta</div><div>ja sit siit tuli romaani</div><div>kaikki tweetit ei ollu ees omia</div><div>Laura Hautsalo</div><div>eli kuitenkin oot tavallaan sitä mieltä, et kirjottamisen kuuluisikin olla vaivalloista?</div><div>Johannes Ekholm</div><div>hmm no siis tavallaan joo tavallaan ei</div><div>must tuntuu että on tosi vaikeeta tehdä jotain mikä näyttää helpolta</div><div>tai sit on onnekas</div><div>Laura Hautsalo</div><div>totta</div><div>Johannes Ekholm</div><div>helpot jutut niinku minimalismi oli modernismin synnyttämii</div><div>mut niihin liitty ajatus siitä että luo aina jotain täysin uutta</div><div>ja ainutlaatuista</div><div>ja vastakkaista</div><div>niinku tyhjä galleria</div><div>tai pisuaarin kutsuminen veistokseksi</div><div>se helppous toimi siin tilanteessa vastalauseena vanhalle</div><div>mut samanlainen helppous ei tänä päivänä toimi</div><div>esim re:kenneth goldsmith</div><div>nii sit ehkä on turvallisempaa oikeesti nähdä vaivaa</div><div>en tiiä onks Taito ja joku olemassaolevan muodon osaaminen välttämätöntä</div><div>mut joku paneutuminen, omistautuneisuus</div><div>on must tärkeetä</div><div>että se tekeminen itsessään tuntuu tärkeeltä, eikä vaan se lopputulos ja sen mahdollinen kaupallinen hyödyntäminen</div><div>oon kyl silleen anti-pro</div><div>että en haluis olla "ammattitaiteilija"</div><div>olin ammattikuvittaja ja se teki kaikest piirtämisest mulle vastenmielistä</div><div>en haluu että kirjottamisen kanssa käy samoin</div><div>ja haluun opetella taas piirtämään</div><div>mut silleen etten näytä niit kuvii kellekään vaan tuhoon ne</div><div>Laura Hautsalo</div><div>liittyykö paneutuminen myös kentän tuntemiseen? et näkee oman teoksensa osana eri teosten dialogia tai kommentaaria, tai sit niitä vastaan</div><div>Johannes Ekholm</div><div>joo kyl se on varmaan oleellista</div><div>että taide on yhteydessä johonki taiteen diskurssiin</div><div>ettei se oo vaa jotain alternative/ite-taidetta</div><div>must suurin osa paskast taiteest suomessa on paskaa just siks että se ei oo suhtees mihinkää vaan kuvittelee voivansa olla joku kuva tekijän sielusta tms</div><div>tai miks suurin osa suomalaisist romaaneist on must epämielenkiintosii on että ne on nii sovinnaisii</div><div>niinku folkmusiikki</div><div>että saa soittaa vaan sellasel tavalla mist "kansa" on tottunut tykkäämään</div><div>mä en oo ees lukenu neuromaanii mut tykkään siitä koska kuulin että siellä on kohta mis kehotetaan lukijaa poraamaan kirjaan reikiä</div><div>lol</div><div>Laura Hautsalo</div><div>:D</div><div>:Johannes Ekholm</div><div>en ehkä oo pätevä sanoo mitään suomalaisest kirjallisuudesta</div><div>Laura Hautsalo</div><div>mut suomalaisen kirjallisuuden sovinnaisuudesta puhutaan mun mielestä paljon, ja siitä syytetään aika pitkälle kustantamojen sovinnaista kustannuspolitiikkaa</div><div>Johannes Ekholm</div><div>joo</div><div>kirjallisuuden ja kustannustoiminnan liitto on jotenki tahmanen ja en oikein osaa hahmottaa</div><div>jotain kirjojahan nykyään julkaistaan ilmaseks pdf:nä</div><div>niin voi kysyy tarviiks kustantamoja enää</div><div>jos ei painokuluja eikä levitysongelmaa</div><div>Laura Hautsalo</div><div>totta</div><div>Johannes Ekholm</div><div>tietty jotain pitäis tehdä että sais näkyvyyttä mut ehkä siihen toimis joku tekijöiden ylläpitämä verkosto tai joku viraalimarkkinointi</div><div>varmaan suurimmal osalla kirjailijoista kuitenki "tulot" tulee apurahojen muodossa. pitää olla tosi isoo myyntiä että sillä "elää"</div><div>ja suomen kokoses maassa se tarkottaa että pitää kirjottaa ihmisille jotka äänestää keskustaa-kokoomusta-persuja, koska niit ilmeisesti on suomessa eniten</div><div>eli pitää olla joku jaritervo että vois kuvitella saavansa rahaa kirjoista</div><div>Laura Hautsalo</div><div>totta. luulen, et kirjankustantaminen menee tulevaisuudessa siihen, et kirjailija maksaa siitä et kirja julkaistaan</div><div>Johannes Ekholm</div><div>artisti maksaa lol</div><div>Laura Hautsalo</div><div>sitä joku type &amp; tell tekee jo</div><div>Johannes Ekholm</div><div>pitänee tutustua</div><div>Laura Hautsalo</div><div>mut hei, mä oon vaivannut sua jo yli tunnin. mun puolesta voidaan päättää keskustelu tähän</div><div>Johannes Ekholm</div><div>okei</div><div>kiitos täst:)</div><div>Laura Hautsalo</div><div>kiitos sulle tosi paljon!</div></div>
    </div>
  </div>
